Βροχίδης Βασίλειος Περιγραφή Εργασίας Μουσικής Πληροφορικής.

Η συγκεκριμένη εργασία αποτελεί κομμάτι ηλεκτρονικής μουσικής που
δημιουργήθηκε με την χρήση του SuperCollider. Αρχικά επιλέχθηκαν έξι
SynthDef των οποίων οι παραμέτροι τροποποιήθηκαν προκειμένου να
διαφοροποιηθούν μεταξύ τους. Η τροποποίηση παραμέτρων όπως το sus αλλά
και ο συνδυασμός δύο διαφορετικών synth σε έναν ήχο, στοχέυουν σε μια
πιο ενδιαφέρουσα ακουστική εμπειρία. Το τονικό κέντρο της σύνθεσης είναι
η Σι ελάσσονα. Οι τόνοι που αναπαράγει το κάθε SynthDef και SinOsc
ορίστηκαν ως οι συχνότητες που αντιστοιχούν νότες της κλίμακας Σι
ελάσσονα και ο κάθε ήχος ακολουθεί ένα pattern το οποίο καθορίζει τους
τόνους που θα προσπελαστούν από αυτόν. Για την οργάνωση των ήχων καθώς
και για την σταδιακή εισαγωγή τους, έγινε χρήση Routine. Το Routine
βασίστηκε σε μεγάλο βαθμό στο πρώτο SynthDef που όρισα (SynthDef chord).
Συγκεκριμένα, κάθε φορά που το Synthdef chord αναπαράγει όλους τους
τόνους που του έχουν οριστεί από το \~chordpattern δύο φορές, γίνεται η
εισαγωγή ενός καινούριου ήχου. Το Synthdef chord αποτελεί την αρμονική
βάση του κομματιού ενώ τα υπόλοιπα Synthdef και SinOsc προσφέρουν
μελωδικό και ρυθμικό ενδιαφέρον πάντα όμως έχοντας ως σημείο αναφοράς το
SynthDef chord, καθώς ιδιαίτερα όσον άφορα την ρυθμική συνοχή του
κομματιού, η τιμή της παραμέτρου dur όλων των ήχων πρέπει να είναι πάντα
αλληλένδετη με την τιμή dur του SynthDef chord. Αυτό είναι απαραίτητο
διότι εκτώς από την σχέση του με το \~chordpatternduration, το SythDef
chord αποτελεί και γενικο ρυθμικό υπόβαθρο καθώς ή προσπέλαση κάθε τόνου
του (οπότε το dur του), αντιστοιχεί σε ένα μέτρο του κομματιού.

Όσον αφορά την μίξη του κομματιού η επεξεργασία των παραμέτρων amp και
pan των ήχων έδωσαν δυναμικό ενδιαφέρον και οργάνωσαν τα στοιχεία στο
στερεοφωνικό πεδίο.

Το δυσκολότερο κομμάτι της εργασίας ήταν η οργάνωση των ήχων στο
Routine, καθώς ήταν η πρώτη φορά που το χρησιμοποίησα διότι δεν μπόρεσα
να βρω άλλον τρόπο να οργανώσω αντίστοιχα τους ήχους (όπως μέσω pbind
και ppar). Η εμπειρία αυτή ήταν όμως πολύ ενδιαφέρουσα διότι όντας
μουσικός που συχνά χρησιμοποιεί προγράμματα σύνθεσης και επεξεργασίας
ήχου, είναι πάντα ωφέλιμη μια βαθύτερη κατανόηση του ρόλου του
προγραμματισμού στην μουσική.
