Βροχίδης Βασίλειος Περιγραφή Εργασίας Διαδραστικών Συστημάτων Ήχου

Η συγκεκριμένη εργασία αποτελεί κομμάτι ηλεκτρονικής μουσικής που
δημιουργήθηκε με την χρήση του Supercollider. Αρχικά επιλέχθηκαν έξι
synths (SynthDef) των οποίων οι παραμέτροι τροποποιήθηκαν προκειμένου να
διαφοροποιηθούν μεταξύ τους, και αφότου αποφασίστηκε το τονικό κέντρο
της σύνθεσης (C#minor), επιλέχθηκαν τέσσερεις τόνοι σε χαμηλή οκτάβα οι
οποίοι έθεσαν τα αρμονικό υπόβαθρο της σύνθεσης και έδρασαν και ως
βασικό δομικό στοιχείο του κομματιού. Οι τόνοι που αναπαράγει το κάθε
SynthDef ορίστηκαν ως οι συχνότητες που αντιστοιχούν νότες της κλίμακας
που επέλεξα και το κάθε SynthDef ακολουθεί ενα pattern το οποίο όρισα
που καθορίζει τους τόνους που θα προσπελαστούν από το εκάστοτε SynthDef.
Για να οργανωθεί η ενορχήστρωση των Synthdefs και να επιτευχθεί η
ταυτόχωνη αναπαραγωγή των ήχων έγινε χρήση ppar pattern. Προκειμένου να
υπάρξει ρυθμική συνοχή, η διάρκεια (dur) του SynthDef synthstring
χρησιμοποιήθηκε ως σημείο αναφοράς κατα την διαδικασία της σύνθεσης.
Οπότε, εάν θεωρήσουμε πως το κομμάτι είναι σε 4/4 και οι νότες που
παίζει το Synthdef synthstring είναι ολόκληρα, τότε θέτοντας την
παράμετρο dur του SynthDeff bass ως το 1/4ο αυτού του SynthDef
synthstring, τότε οι νότες που παίζει το bass θα είναι τέταρτα. Η ίδια
λογική ακολουθήθηκε για όλα τα SynthDefs και αλλάζοντας τις παραμέτρους
amp και pan καθώς και μέσω της χρήσης EQ (LPF.ar) προσεγγίστηκε το
mixing του κομματιού και οργανώθηκε το στερεοφωνικό πεδίο.

Το δυσκολότερο κομμάτι της εργασίας ήταν η εξοικείωση με την γλώσσα
supercollider. Τα προβλήματα και τα errors που αντιμετώπιζα ήταν πολύ
συγκεκριμένα και αλληλένδετα με το κομμάτι μου και τον κώδικα που
προηγούταν πράγμα που σήμαινε πως και η λύση ήταν συχνά ιδιαιτέρα
δυσεύρετη. Η εμπειρία αυτή ήταν όμως πολύ ενδιαφέρουσα καθώς μου έδωσε
μια ιδέα για το τι μπορεί να συμβαίνει πίσω από την βιτρίνα του User
Interface στα προγράμματα DAW που χρησιμοποιώ σχεδόν καθημερινά.
